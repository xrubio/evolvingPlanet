Evolving Planet is a unique mix of strategy and science. Take command of an archaeological expedition in 3016 and discover what happened in Kepler-1138.

* trama argumental al present

Any 3016, la nau d'exploració SimulPast arriba al planeta Kepler-1138. El seu objectiu és engegar una expedició científica per conèixer per quin motiu l'espècie més intel·ligent del planeta, els anomenats Lovans, van desaparèixer fa 4000 anys.

El jugador és el Professor, és a dir l'investigador principal del projecte. La seva mà dreta és la doctora Ada Walker, cap de l'equip de xenoarqueòlegs desplegat al planeta.

La metodologia de l'expedició es basa en crear i desplegar a la zona d'estudi una espècie biomecànica de nova creació basada en l'ADN recuperat dels Lovans. Són anomenats bots, i mitjançant un xip de conducta els investigador són capaços de variar el seu comportament segons els interessos de la missió científica.

El joc transcorre en base a 20 d'aquestes missions, des dels primers antecessors detectats dels Lovans fa 1 milió d'anys BE (Before Extinction) fins a l'any de l'extinció.

Les primeres 10 missions són la dispersió sobre el planeta, mentre que les que van de la 11 a la 20 es centren en la transició del grup principal de Lovans cap a una societat sedentària, que ha domesticat el seu entorn i és capaç de viure de l'agricultura/ramaderia i crear les primeres ciutats.

* El que va passar en realitat

Després de colonitzar amb èxit tot el planeta els Lovan van anar augmentant de població mentre anaven transformant tot l'entorn per ajustar-lo a les seves necessitats. Poc a poc aquesta pressió de població va augmentar fins que es van escindir en diversos grups. Al principi es van establir llaços de comerç i d'intercanvi cultural sota els que l'espècie va prosperar.

Un gradual canvi climàtic va anar deteriorant la qualitat de les collites de les que depenien els Lovans. Aixó va generar un escenari de conflicte a on els diferents grups van competir per les àrees més riques del planeta. El grup més nombrós de tots va començar a generar una rica cultura en una àmplia zona del territori, però van ser atacats per una coalició d'altres grups més agressius i van ser aniquilats. En aquesta guerra es van perdre bona part dels coneixements dels Lovans, especialment pel que fa a tecnologia i agricultura. Els grups restants es van anar enfrontant successivament i perdent població, fins que una prolongada època de sequera va acabar amb els últims vestigis dels Lovans. 

* la història des del punt de vista dels bots (en comentaris les aclaracions)

A l'inici del joc els bots estan buscant alguna cosa que els permeti entendre el sentit de la seva existència. Gradualment van prenent consciència d'ells mateixos com a espècie, i fins i tot eligeixen un nom per ells: els Zho'll. A mesura que van tenint èxit en la dispersió assumeixen que no estan sols, sinó que són un poble protegit pels seus creadors, a qui anomenen Guies. Tot són rumors i mitologia, però creuen que els Guies els observen des del firmament, i des d'èpoques ancestrals se'ls ha identificat amb un símbol que esdevindrà el centre del culte religiós dels Guies (el logo és el de la nau).

A mesura que van passant les missions els Zho'll són més i més conscients que els Guies són uns éssers capritxosos i egoïstes, i que ells mateixos són joguines en les mans d'aquests déus. Aquesta sensació arriba a la seva màxima expressió a la última missió (de fet és la 19 del joc), a on se'ls obliga a participar en una guerra fratricida que extermina bona part dels Zho'll. Així les coses, els Zho'll decideixen desobeïr als Guies i buscar un nou territori a on plegats puguin reconstruir la seva cultura. 

* Final del joc per als investigadors

La missió 19 se suposa que hauria de ser la última, doncs és quan la major part de la població Lovan és exterminada en una série de guerres civils. Per contra, els bots han aturat els combats i sembla que han creat una aliança per sobreviure a l'escassetat de recursos. Això porta a la missió 20, a on el petit grup de bots que queda intenta colonitzar la zona tot fent servir els recursos disponibles. En principi la missió ha d'acabar amb l'extinció dels bots, però la dr. Walker "suggerirà" al jugador que els ajudi a viure. En qualsevol cas la missió és un èxit però el dibu final serà diferent (en un estan tots morts, en l'altre els bots es rebel·len contra els Guies).


